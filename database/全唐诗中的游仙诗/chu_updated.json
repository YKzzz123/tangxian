[
  {
    "title": "與英才言聚賦得升天行",
    "author": "慧淨",
    "biography": "",
    "paragraphs": [
      "馭風過閬苑，控鶴下瀛洲。欲采三芝秀，先從千仞遊。",
      "駕鳳吟虛管，乘槎泛淺流。頹齡一已駐，方驗大椿秋。"
    ],
    "notes": [
      ""
    ],
    "volume": "卷八百零八",
    "no#": 10
  },
  {
    "title": "遊仙四首",
    "author": "王績",
    "biography": "",
    "paragraphs": [
      "暫出東陂路，過訪北岩前。蔡經新學道，王烈舊成仙。",
      "駕鶴來無日，乘龍去幾年。三山銀作地，八洞玉為天。",
      "金精飛欲盡，石髓溜應堅。自悲生世促，無暇待桑田。",
      "上月芝蘭徑，中岩紫翠房。金壺新練乳，玉釜始煎香。",
      "六局黃公術，三門赤帝方。吹沙聊作鳥，動石試為羊。",
      "緱氏還程促，瀛洲會日長。誰知北岩下，延首詠霓裳。",
      "結衣尋野路，負杖入山門。道士言無宅，仙人更有村。",
      "斜溪橫桂渚，小徑入桃源。玉床塵稍冷，金爐火尚溫。",
      "心疑遊北極，望似陟西昆。逆愁歸舊裏，蕭條訪子孫。",
      "真經知那是，仙骨定何為。許邁心長切，嵇康命似奇。",
      "桑疏金闕迥，苔重石樑危。照水然犀角，游山費虎皮。",
      "鴨桃聞已種，龍竹未經騎。為向天仙道，棲遑君詎知。"
    ],
    "notes": [
      ""
    ],
    "volume": "卷三十七",
    "no#": 18
  },
  {
    "title": "巫山高",
    "author": "閻立本",
    "biography": "",
    "paragraphs": [
      "君不見巫山高高半天起，絕壁千尋盡相似。",
      "君不見巫山磕匝翠屏開，湘江碧水繞山來。",
      "綠樹春嬌明月峽，紅花朝覆白雲台。台上朝雲無定所，",
      "此中窕窈神仙女。仙女盈盈仙骨飛，清容出沒有光輝。",
      "欲暮高唐行雨送，今宵定入荊王夢。荊王夢裏愛穠華，",
      "枕席初開紅帳遮。可憐欲曉啼猿處，說道巫山是妾家。"
    ],
    "notes": [
      ""
    ],
    "volume": "卷三十九",
    "no#": 27
  },
  {
    "title": "留詩",
    "author": "葉法善",
    "biography": "",
    "paragraphs": [
      "昔在禹餘天，還依太上家。忝以掌仙錄，去來乘煙霞。",
      "暫下宛利城，渺然思金華。自此非久住，雲上登香車。",
      "適向人間世，時複濟蒼生。度人初行滿，輔國亦功成。",
      "但念清微樂，誰忻下界榮。門人好住此，翛然雲上征。",
      "退仙時此地，去俗久為榮。今日登雲天，歸真遊上清。",
      "泥丸空示世，騰舉不為名。為報學仙者，知餘朝玉京。"
    ],
    "notes": [
      ""
    ],
    "volume": "卷八百六十",
    "no#": 2
  },
  {
    "title": "遊靈公觀",
    "author": "駱賓王",
    "biography": "",
    "paragraphs": [
      "靈峰標勝境，神府枕通川。玉殿斜連漢，金堂迥架煙。",
      "斷風疏晚竹，流水切危弦。別有青門外，空懷玄圃仙。"
    ],
    "notes": [
      ""
    ],
    "volume": "卷七十八",
    "no#": 22
  },
  {
    "title": "于時春也，慨然有江湖之思，寄贈柳九隴",
    "author": "盧照鄰",
    "biography": "",
    "paragraphs": [
      "提琴一萬里，負書三十年。晨攀偃蹇樹，暮宿清泠泉。",
      "翔禽鳴我側，旅獸過我前。無人且無事，獨酌還獨眠。",
      "遙聞彭澤宰，高弄武城弦。形骸寄文墨，意氣托神仙。",
      "我有壺中要，題為物外篇。將以貽好道，道遠莫致旃。",
      "相思勞日夜，相望阻風煙。坐惜春華晚，徒令客思懸。",
      "水去東南地，氣凝西北天。關山悲蜀道，花鳥憶秦川。",
      "天子何時問，公卿本亦憐。自哀還自樂，歸藪複歸田。",
      "海屋銀為棟，雲車電作鞭。倘遇鸞將鶴，誰論貂與蟬。",
      "萊洲頻度淺，桃實幾成圓。寄言飛鳧舄，歲晏同聯翩。"
    ],
    "notes": [
      ""
    ],
    "volume": "卷四十一",
    "no#": 24
  },
  {
    "title": "懷仙引",
    "author": "盧照鄰",
    "biography": "",
    "paragraphs": [
      "若有人兮山之曲，駕青虯兮乘白鹿，往從之遊願心足。",
      "披澗戶，訪岩軒，石瀨潺湲橫石徑，松蘿冪苈掩松門。",
      "下空蒙而無鳥，上巉岩而有猿。懷飛閣，度飛梁。",
      "休余馬于幽谷，掛余冠於夕陽。曲複曲兮煙莊邃，",
      "行複行兮天路長。修途杳其未半，飛雨忽以茫茫。",
      "山坱軋，磴連褰。攀舊壁而無據，溯泥溪而不前。",
      "向無情之白日，竊有恨於皇天。回行遵故道，",
      "通川遍流潦。回首望群峰，白雲正溶溶。",
      "珠為闕兮玉為樓，青雲蓋兮紫霜裘。",
      "天長地久時相憶，千齡萬代一來遊。"
    ],
    "notes": [
      ""
    ],
    "volume": "卷四十一",
    "no#": 37
  },
  {
    "title": "羈臥山中",
    "author": "盧照鄰",
    "biography": "",
    "paragraphs": [
      "臥壑迷時代，行歌任死生。紅顏意氣盡，白璧故交輕。",
      "澗戶無人跡，山窗聽鳥聲。春色緣岩上，寒光入溜平。",
      "雪盡松帷暗，雲開石路明。夜伴饑鼯宿，朝隨馴雉行。",
      "度溪猶憶處，尋洞不知名。紫書常日閱，丹藥幾年成。",
      "扣鐘鳴天鼓，燒香厭地精。倘遇浮丘鶴，飄颻淩太清。"
    ],
    "notes": [
      ""
    ],
    "volume": "卷四十二",
    "no#": 36
  },
  {
    "title": "登封大酺歌 二",
    "author": "盧照鄰",
    "biography": "",
    "paragraphs": [
      "日觀仙雲隨鳳輦，天門瑞雪照龍衣。",
      "繁弦綺席方終夜，妙舞清歌歡未歸。"
    ],
    "notes": [
      ""
    ],
    "volume": "卷四十二",
    "no#": 54
  },
  {
    "title": "登封大酺歌 三",
    "author": "盧照鄰",
    "biography": "",
    "paragraphs": [
      "翠鳳逶迤登介丘，仙鶴裴回天上游。",
      "借問幹封何所樂，人皆壽命得千秋。"
    ],
    "notes": [
      ""
    ],
    "volume": "卷四十二",
    "no#": 55
  },
  {
    "title": "懷仙",
    "author": "王勃",
    "biography": "",
    "paragraphs": [
      "鶴岑有奇徑，麟洲富仙家。紫泉漱珠液，玄岩列丹葩。",
      "常希披塵網，眇然登雲車。鸞情極霄漢，鳳想疲煙霞。",
      "道存蓬瀛近，意愜朝市賒。無為坐惆悵，虛此江上華。"
    ],
    "notes": [
      ""
    ],
    "volume": "卷五十五",
    "no#": 6
  },
  {
    "title": "江南弄",
    "author": "王勃",
    "biography": "",
    "paragraphs": [
      "江南弄，巫山連楚夢，行雨行雲幾相送。",
      "瑤軒金谷上春時，玉童仙女無見期。紫露香煙渺難托，",
      "清風明月遙相思。遙相思，草徒綠，為聽雙飛鳳凰曲。"
    ],
    "notes": [
      ""
    ],
    "volume": "卷五十五",
    "no#": 13
  },
  {
    "title": "尋道觀",
    "author": "王勃",
    "biography": "",
    "paragraphs": [
      "芝廛光分野，蓬闕盛規模。碧壇清桂閾，丹洞肅松樞。",
      "玉笈三山記，金箱五嶽圖。蒼虯不可得，空望白雲衢。"
    ],
    "notes": [
      ""
    ],
    "volume": "卷五十六",
    "no#": 2
  },
  {
    "title": "觀內懷仙",
    "author": "王勃",
    "biography": "",
    "paragraphs": [
      "玉架殘書隱，金壇舊跡迷。牽花尋紫澗，步葉下清溪。",
      "瓊漿猶類乳，石髓尚如泥。自能成羽翼，何必仰雲梯。"
    ],
    "notes": [
      ""
    ],
    "volume": "卷五十六",
    "no#": 20
  },
  {
    "title": "王子喬",
    "author": "宋之問",
    "biography": "",
    "paragraphs": [
      "王子喬，愛神仙，七月七日上賓天。白虎搖瑟鳳吹笙，",
      "乘騎雲氣吸日精。吸日精，長不歸，遺廟今在而人非。",
      "空望山頭草，草露濕人衣。"
    ],
    "notes": [
      ""
    ],
    "volume": "卷五十一",
    "no#": 41
  },
  {
    "title": "自洪府舟行直書其事",
    "author": "宋之問",
    "biography": "",
    "paragraphs": [
      "仲春辭國門，畏途橫萬里。越淮乘楚嶂，造江泛吳汜。",
      "嚴程無休隙，日夜涉風水。昔聞垂堂言，將誡千金子。",
      "問余何奇剝，遷竄極炎鄙。揆己道德餘，幼聞虛白旨。",
      "貴身賤外物，抗跡遠塵軌。朝游伊水湄，夕臥箕山趾。",
      "妙年拙自晦，皎潔弄文史。謬辱紫泥書，揮翰青雲裏。",
      "事往每增傷，寵來常誓止。銘骨懷報稱，逆鱗讓金紫。",
      "安位釁潛構，退耕禍猶起。棲岩實吾策，觸藩誠內恥。",
      "濟濟同時人，台庭鳴劍履。愚以卑自衛，兀坐去沉滓。",
      "迨茲理已極，竊位申知己。群議負宿心，獲戾光華始。",
      "黃金忽銷鑠，素業坐淪毀。浩歎誣平生，何獨戀枌梓。",
      "浦樹浮鬱鬱，皋蘭覆靡靡。百越去魂斷，九疑望心死。",
      "未盡匡阜遊，遠欣羅浮美。周旋本師訓，佩服無生理。",
      "異國多靈仙，幽探忘年紀。敝廬嵩山下，空谷茂蘭芷。",
      "悠悠南溟遠，采掇長已矣。"
    ],
    "notes": [
      ""
    ],
    "volume": "卷五十一",
    "no#": 24
  },
  {
    "title": "入崖口五渡寄李適",
    "author": "宋之問",
    "biography": "",
    "paragraphs": [
      "抱琴登絕壑，伐木溯清川。路極意謂盡，勢回趣轉綿。",
      "人遠草木秀，山深雲景鮮。餘負海嶠情，自昔微尚然。",
      "彌曠十餘載，今來宛仍前。未窺仙源極，獨進野人船。",
      "時攀乳竇憩，屢薄天窗眠。夜弦響松月，朝楫弄苔泉。",
      "因冥象外理，永謝區中緣。碧潭可遺老，丹砂堪學仙。",
      "莫使馳光暮，空令歸鶴憐。"
    ],
    "notes": [
      ""
    ],
    "volume": "卷五十一",
    "no#": 12
  },
  {
    "title": "使至嵩山尋杜四不遇慨然複傷田洗馬韓觀主因以題壁贈杜侯杜四",
    "author": "宋之問",
    "biography": "",
    "paragraphs": [
      "洛橋瞻太室，期子在雲煙。歸來不相見，孤賞弄寒泉。",
      "與君闊松石，於茲二十年。田公謝昭世，韓子秘幽埏。",
      "憶昔同攜手，山棲接二賢。笙歌入玄地，詩酒坐寥天。",
      "舊友悉零落，罷琴私自憐。逝者非藥誤，餐霞意可全。",
      "為餘理還策，相與事靈仙。"
    ],
    "notes": [
      ""
    ],
    "volume": "卷五十一",
    "no#": 28
  },
  {
    "title": "緱山廟",
    "author": "宋之問",
    "biography": "",
    "paragraphs": [
      "王子賓仙去，飄颻笙鶴飛。徒聞滄海變，不見白雲歸。",
      "天路何其遠，人間此會稀。空歌日雲幕，霜月漸微微。"
    ],
    "notes": [
      ""
    ],
    "volume": "卷五十二",
    "no#": 14
  },
  {
    "title": "奉和九日登慈恩寺浮圖應制",
    "author": "宋之問",
    "biography": "",
    "paragraphs": [
      "瑞塔千尋起，仙輿九日來。萸房陳寶席，菊蕊散花台。",
      "禦氣鵬霄近，升高鳳野開。天歌將梵樂，空裏共裴回。"
    ],
    "notes": [
      ""
    ],
    "volume": "卷五十二",
    "no#": 61
  },
  {
    "title": "春日芙蓉園侍宴應制",
    "author": "宋之問",
    "biography": "",
    "paragraphs": [
      "年光竹裏遍，春色杏間遙。煙氣籠青閣，流文蕩畫橋。",
      "飛花隨蝶舞，豔曲伴鶯嬌。今日陪歡豫，還疑陟紫霄。"
    ],
    "notes": [
      ""
    ],
    "volume": "卷五十二",
    "no#": 63
  },
  {
    "title": "幸少林寺應制",
    "author": "宋之問",
    "biography": "",
    "paragraphs": [
      "紺宇橫天室，回鑾指帝休。曙陰迎日盡，春氣抱岩流。",
      "空樂繁行漏，香煙薄彩斿。玉膏從此泛，仙馭接浮丘。"
    ],
    "notes": [
      ""
    ],
    "volume": "卷五十二",
    "no#": 9
  },
  {
    "title": "三陽宮侍宴應制得幽字",
    "author": "宋之問",
    "biography": "",
    "paragraphs": [
      "離宮秘苑勝瀛洲，別有仙人洞壑幽。岩邊樹色含風冷，",
      "石上泉聲帶雨秋。鳥向歌筵來度曲，雲依帳殿結為樓。",
      "微臣昔忝方明禦，今日還陪八駿遊。"
    ],
    "notes": [
      ""
    ],
    "volume": "卷五十二",
    "no#": 76
  },
  {
    "title": "奉和幸三會寺應制",
    "author": "宋之問",
    "biography": "",
    "paragraphs": [
      "六飛回玉輦，雙樹謁金仙。瑞鳥呈書字，神龍吐浴泉。",
      "淨心遙證果，睿想獨超禪。塔湧香花地，山圍日月天。",
      "梵音迎漏徹，空樂倚雲懸。今日登仁壽，長看法鏡圓。"
    ],
    "notes": [
      ""
    ],
    "volume": "卷五十三",
    "no#": 3
  },
  {
    "title": "扈從登封告成頌應制",
    "author": "宋之問",
    "biography": "",
    "paragraphs": [
      "禦路回中嶽，天營接下都。百靈無後至，萬國競前驅。",
      "文衛嚴清蹕，幽仙讀寶符。貝花明漢果，芝草入堯廚。",
      "濟濟衣冠會，喧喧夷夏俱。宗禋仰神理，刊木望川途。",
      "撫己貧非病，時來本不愚。願陪丹鳳輦，率舞白雲衢。"
    ],
    "notes": [
      ""
    ],
    "volume": "卷五十三",
    "no#": 8
  },
  {
    "title": "送司馬道士游天臺",
    "author": "宋之問",
    "biography": "",
    "paragraphs": [
      "羽客笙歌此地違，離筵數處白雲飛。",
      "蓬萊闕下長相憶，桐柏山頭去不歸。"
    ],
    "notes": [
      ""
    ],
    "volume": "卷五十三",
    "no#": 44
  },
  {
    "title": "桂州黃潭舜祠",
    "author": "宋之問",
    "biography": "",
    "paragraphs": [
      "虞世巡百越，相傳葬九疑。精靈遊此地，祠樹日光輝。",
      "禋祭忽群望，丹青圖二妃。神來獸率舞，仙去鳳還飛。",
      "日暝山氣落，江空潭靄微。帝鄉三萬里，乘彼白雲歸。"
    ],
    "notes": [
      ""
    ],
    "volume": "卷五十三",
    "no#": 21
  },
  {
    "title": "入瀧州江",
    "author": "宋之問",
    "biography": "",
    "paragraphs": [
      "孤舟泛盈盈，江流日縱橫。夜雜蛟螭寢，晨披瘴癘行。",
      "潭蒸水沫起，山熱火雲生。猿躩時能嘯，鳶飛莫敢鳴。",
      "海窮南徼盡，鄉遠北魂驚。泣向文身國，悲看鑿齒氓。",
      "地偏多育蠱，風惡好相鯨。餘本岩棲客，悠哉慕玉京。",
      "厚恩嘗願答，薄宦不祈成。違隱乖求志，披荒為近名。",
      "鏡愁玄發改，心負紫芝榮。運啟中興曆，時逢外域清。",
      "只應保忠信，延促付神明。"
    ],
    "notes": [
      ""
    ],
    "volume": "卷五十三",
    "no#": 19
  },
  {
    "title": "函谷關",
    "author": "宋之問",
    "biography": "",
    "paragraphs": [
      "至人□□識仙風，瑞靄丹光遠鬱蔥。靈跡才辭周柱下，",
      "欲訪乘牛求寶籙，願隨鶴駕遍瑤空。"
    ],
    "notes": [
      ""
    ],
    "volume": "卷五十三",
    "no#": 55
  },
  {
    "title": "鳳笙曲",
    "author": "沈佺期",
    "biography": "",
    "paragraphs": [
      "憶昔王子晉，鳳笙遊雲空。揮手弄白日，安能戀青宮。",
      "豈無嬋娟子，結念羅幃中。憐壽不貴色，身世兩無窮。"
    ],
    "notes": [
      ""
    ],
    "volume": "卷九十五",
    "no#": 5
  },
  {
    "title": "同工部李侍郎適訪司馬子微",
    "author": "沈佺期",
    "biography": "",
    "paragraphs": [
      "紫微降天仙，丹地投雲藻。上言華頂事，中問長生道。",
      "華頂居最高，大壑朝陽早。長生術何妙，童顏後天老。",
      "清晨朝鳳京，靜夜思鴻寶。憑崖飲蕙氣，過澗摘靈草。",
      "人非塚已荒，海變田應燥。昔嘗遊此郡，三霜弄溟島。",
      "緒言霞上開，機事塵外掃。頃來迫世務，清曠未雲保。",
      "崎嶇待漏恩，怵惕司言造。軒皇重齋拜，漢武愛祈禱。",
      "順風懷崆峒，承露在豐鎬。泠然委輕馭，複得散幽抱。",
      "柱下留伯陽，儲闈登四皓。聞有參同契，何時一探討。"
    ],
    "notes": [
      ""
    ],
    "volume": "卷九十五",
    "no#": 13
  },
  {
    "title": "幸白鹿觀應制",
    "author": "沈佺期",
    "biography": "",
    "paragraphs": [
      "紫鳳真人府，斑龍太上家。天流芝蓋下，山轉桂旗斜。",
      "聖藻垂寒露，仙杯落晚霞。唯應問王母，桃作幾時花。"
    ],
    "notes": [
      ""
    ],
    "volume": "卷九十六",
    "no#": 11
  },
  {
    "title": "從崇山向越常",
    "author": "沈佺期",
    "biography": "",
    "paragraphs": [
      "朝發崇山下，暮坐越常陰。西從杉穀度，北上竹溪深。",
      "竹溪道明水，杉谷古崇岑。差池將不合，繚繞複相尋。",
      "桂葉藏金嶼，藤花閉石林。天窗虛的的，雲竇下沉沉。",
      "造化功偏厚，真仙跡每臨。豈徒探怪異，聊欲緩歸心。"
    ],
    "notes": [
      ""
    ],
    "volume": "卷九十七",
    "no#": 33
  },
  {
    "title": "薊丘覽古贈盧居士藏用七首：軒轅台",
    "author": "陳子昂",
    "biography": "",
    "paragraphs": [
      "北登薊丘望，求古軒轅台。應龍已不見，牧馬空黃埃。",
      "尚想廣成子，遺跡白雲隈。"
    ],
    "notes": [
      ""
    ],
    "volume": "卷八十三",
    "no#": 6
  },
  {
    "title": "與東方左史虯修竹篇",
    "author": "陳子昂",
    "biography": "",
    "paragraphs": [
      "龍種生南嶽，孤翠鬱亭亭。峰嶺上崇崒，煙雨下微冥。",
      "夜聞鼯鼠叫，晝聒泉壑聲。春風正淡蕩，白露已清泠。",
      "哀響激金奏，密色滋玉英。歲寒霜雪苦，含彩獨青青。",
      "豈不厭凝冽，羞比春木榮。春木有榮歇，此節無凋零。",
      "始願與金石，終古保堅貞。不意伶倫子，吹之學鳳鳴。",
      "遂偶雲和瑟，張樂奏天庭。妙曲方千變，簫韶亦九成。",
      "信蒙雕斫美，常願事仙靈。驅馳翠虯駕，伊鬱紫鸞笙。",
      "結交嬴台女，吟弄升天行。攜手登白日，遠遊戲赤城。",
      "低昂玄鶴舞，斷續彩雲生。永隨眾仙逝，三山遊玉京。"
    ],
    "notes": [
      ""
    ],
    "volume": "卷八十三",
    "no#": 5
  },
  {
    "title": "道家四首奉敕撰",
    "author": "張說",
    "biography": "",
    "paragraphs": [
      "金壇啟曙闈，真氣肅微微。落月銜仙竇，初霞拂羽衣。",
      "香隨龍節下，雲逐鳳簫飛。暫住蓬萊戲，千年始一歸。",
      "窈窕流精觀，深沉紫翠庭。金奩調上藥，寶案讀仙經。",
      "作賦看神雨，乘槎辨客星。只應謝人俗，輕舉托雲輧。",
      "金爐承道訣，玉牒啟玄機。雲逐笙歌度，星流宮殿飛。",
      "乘風嬉浩蕩，窺月弄光輝。唯有三山鶴，應同千載歸。",
      "道記開中籙，真官表上清。焚香三鳥至，煉藥九仙成。",
      "天上靈書下，空中妙伎迎。迎來出煙霧，渺渺戲蓬瀛。"
    ],
    "notes": [
      ""
    ],
    "volume": "卷八十七",
    "no#": 22
  },
  {
    "title": "幸白鹿觀應制",
    "author": "蘇頲",
    "biography": "",
    "paragraphs": [
      "碧虛清吹下，藹藹入仙宮。松磴攀雲絕，花源接澗空。",
      "受符邀羽使，傳訣注香童。詎似閒居日，徒聞有順風。"
    ],
    "notes": [
      ""
    ],
    "volume": "卷七十三",
    "no#": 24
  },
  {
    "title": "雜曲歌辭：桃花行",
    "author": "蘇頲",
    "biography": "",
    "paragraphs": [
      "桃花灼灼有光輝，無數成蹊點更飛。",
      "為見芳林含笑待，遂同溫樹不言歸。"
    ],
    "notes": [
      ""
    ],
    "volume": "卷二十八",
    "no#": 67
  },
  {
    "title": "幸白鹿觀應制",
    "author": "徐彥伯",
    "biography": "",
    "paragraphs": [
      "鳳輿乘八景，龜籙向三仙。日月移平地，雲霞綴小天。",
      "金童擎紫藥，玉女獻青蓮。花洞留宸賞，還旗繞夕煙。"
    ],
    "notes": [
      ""
    ],
    "volume": "卷七十六",
    "no#": 13
  },
  {
    "title": "雜曲歌辭：桃花行",
    "author": "徐彥伯",
    "biography": "",
    "paragraphs": [
      "源水叢花無數開，丹跗紅萼間青梅。",
      "從今結子三千歲，預喜仙遊複摘來。"
    ],
    "notes": [
      ""
    ],
    "volume": "卷二十八",
    "no#": 66
  },
  {
    "title": "幸白鹿觀應制",
    "author": "李乂",
    "biography": "",
    "paragraphs": [
      "制蹕乘驪阜，回輿指鳳京。南山四皓謁，西嶽兩童迎。",
      "雲幄臨懸圃，霞杯薦赤城。神明近茲地，何必往蓬瀛。"
    ],
    "notes": [
      ""
    ],
    "volume": "卷九十二",
    "no#": 13
  },
  {
    "title": "雜曲歌辭：桃花行",
    "author": "李乂",
    "biography": "",
    "paragraphs": [
      "綺萼成蹊遍籞芳，紅英撲地滿筵香。",
      "莫將秋宴傳王母，來比春華壽聖皇。"
    ],
    "notes": [
      ""
    ],
    "volume": "卷二十八",
    "no#": 65
  },
  {
    "title": "幸白鹿觀應制",
    "author": "崔湜",
    "biography": "",
    "paragraphs": [
      "禦旗探紫籙，仙仗辟丹丘。捧藥芝童下，焚香桂女留。",
      "鸞歌無歲月，鶴語記春秋。臣朔真何幸，常陪漢武遊。"
    ],
    "notes": [
      ""
    ],
    "volume": "卷五十四",
    "no#": 10
  },
  {
    "title": "幸白鹿觀應制",
    "author": "李嶠",
    "biography": "",
    "paragraphs": [
      "駐蹕三天路，回旃萬仞溪。真庭群帝饗，洞府百靈棲。",
      "玉酒仙壚釀，金方暗壁題。佇看青鳥入，還陟紫雲梯。"
    ],
    "notes": [
      ""
    ],
    "volume": "卷五十八",
    "no#": 14
  },
  {
    "title": "雜曲歌辭：桃花行",
    "author": "李嶠",
    "biography": "",
    "paragraphs": [
      "歲去無言忽憔悴，時來含笑吐氛氳。",
      "不能擁路迷仙客，故欲開蹊侍聖君。"
    ],
    "notes": [
      ""
    ],
    "volume": "卷二十八",
    "no#": 64
  },
  {
    "title": "奉和幸白鹿觀應制",
    "author": "劉憲",
    "biography": "",
    "paragraphs": [
      "玄遊乘落暉，仙宇藹霏微。石樑縈澗轉，珠旆掃壇飛。",
      "芝童薦膏液，松鶴舞驂騑。還似瑤池上，歌成周馭歸。"
    ],
    "notes": [
      ""
    ],
    "volume": "卷七十一",
    "no#": 9
  },
  {
    "title": "奉和幸白鹿觀應制",
    "author": "武平一",
    "biography": "",
    "paragraphs": [
      "玉府淩三曜，金壇駐六龍。彩旒懸倒景，羽蓋偃喬松。",
      "玄圃靈芝秀，華池瑞液濃。謬因沾舜渥，長願奉堯封。"
    ],
    "notes": [
      ""
    ],
    "volume": "卷一百零二",
    "no#": 4
  },
  {
    "title": "奉和幸白鹿觀應制",
    "author": "趙彥昭",
    "biography": "",
    "paragraphs": [
      "雲驂驅半景，星蹕坐中天。國誕玄宗聖，家尋碧落仙。",
      "玉杯鸞薦壽，寶算鶴知年。一睹光華旦，欣承道德篇。"
    ],
    "notes": [
      ""
    ],
    "volume": "卷一百零三",
    "no#": 9
  },
  {
    "title": "雜曲歌辭：桃花行",
    "author": "趙彥昭",
    "biography": "",
    "paragraphs": [
      "紅萼競妍春苑曙，粉茸新向禦筵開。",
      "長年願奉西王宴，近侍慚無東朔才。"
    ],
    "notes": [
      ""
    ],
    "volume": "卷二十八",
    "no#": 68
  },
  {
    "title": "與生公遊石窟山",
    "author": "張九齡",
    "biography": "",
    "paragraphs": [
      "探秘孰雲遠，忘懷複爾同。日尋高深意，宛是神仙中。",
      "躋險構靈室，詭制非人功。潛洞黝無底，殊庭忽似夢。",
      "豈如武安鑿，自若茅山通。造物良有寄，嬉遊乃愜衷。",
      "猶希咽玉液，從此升雲空。咄咄共攜手，泠然且馭風。"
    ],
    "notes": [
      ""
    ],
    "volume": "卷四十七",
    "no#": 20
  },
  {
    "title": "晚憩王少府東閣",
    "author": "張九齡",
    "biography": "",
    "paragraphs": [
      "披軒肆流覽，雲壑見深重。空水秋彌淨，林煙晚更濃。",
      "坐隅分洞府，簷際列群峰。窈窕生幽意，參差多異容。",
      "還慚大隱跡，空想列仙蹤。賴此升攀處，蕭條得所從。"
    ],
    "notes": [
      ""
    ],
    "volume": "卷四十九",
    "no#": 32
  },
  {
    "title": "登城樓望西山作",
    "author": "張九齡",
    "biography": "",
    "paragraphs": [
      "城樓枕南浦，日夕顧西山。宛宛鸞鶴處，高高煙霧間。",
      "仙井今猶在，洪厓久不還。金編莫我授，羽駕亦難攀。",
      "簷際千峰出，雲中一鳥閑。縱觀窮水國，游思遍人寰。",
      "勿複塵埃事，歸來且閉關。"
    ],
    "notes": [
      ""
    ],
    "volume": "卷四十九",
    "no#": 33
  }
]